---
title: 'Eventi Ph.ysici: Giovani Scienziati alla Riscossa'
author: Andrea Idini
type: post
date: 2010-03-10T11:25:41+00:00
url: /blog/2010/03/10/eventi-ph-ysici-giovani-scienziati-alla-riscossa/
categories:
  - Ph.ysics
tags:
  - Concorsi
  - Eventi

---
<img class="alignright" src="http://www.scienzattiva.eu/files/concorso_giovani_scienze.png" alt="" width="300" height="158" />Al fine di coinvolgere la partecipazione e l'interesse dei giovani nei confronti della scienza, coltivando uno spirito collaborativo e internazionale, da anni l'unione europea finanzia una competizione di livello internazionale per giovani menti brillanti: EU Contest for Young Scientist. Il concorso, riservato a giovani di età compresa fra i 14 e i 20 anni frequentanti la scuola media superiore o il primo anno d'università, è composto da una serie di selezioni a livello nazionale che, se superate, garantiscono l'accesso alla finale europa di Zurigo, a cui potranno partecipare, per rappresentare l'Italia, 3 gruppi.<!--more-->

Lo scopo è la presentazione di un progetto originale riguardante le scienze, l'energetica o la tecnologia con un elaborato di non più di 10 pagine (+10 di allegati).

La giuria internazionale (composta da rinomati scienziati e premi nobel) assegnerà diversi premi in denaro fino a 7000 euro e vacanze studio in tutto il mondo. Esiste anche un premio per i professori che aiuteranno gli studenti.

Personalmente ritengo sia una grande occasione per coinvolgere i giovani nel mondo scientifico da protagonisti, invito a diffondere l'iniziativa e ovviamente offro (misera cosa) la mia disponibilità ai ragazzi intenzionati a partecipare.

Per extra-informazioni:

[Il sito Europeo][1]

[Il sito Italiano][2]

[Brochure][3]

 [1]: http://ec.europa.eu/research/youngscientists/index_en.cfm
 [2]: http://www.fast.mi.it/giovaniescienze.htm#b
 [3]: http://www.google.it/url?sa=t&source=web&ct=res&cd=4&ved=0CBIQFjAD&url=http%3A%2F%2Fwww.scienze.uniroma2.it%2Fwp-content%2Fuploads%2F2009%2F09%2Fgs2010_bando11.pdf&ei=sX6XS4CFBZvJ_gas-_2nCw&usg=AFQjCNHSDHT8y6ibdWldWIGpexNkKZ9dNw&sig2=uzU3vnCVqGW1uEuWQ9hvMQ

## Comments

### Comment by Irish on 2011-09-20 19:36:16 +0000
Just do me a favor and keep writing such trenchant analesys, OK?