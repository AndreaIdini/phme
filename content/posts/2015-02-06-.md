---
title: PET
author: Andrea Idini
type: post
date: -001-11-30T00:00:00+00:00
draft: true
url: /?p=1426
categories:
  - Ph.Me

---
Originariamente inviato da bjt2 Guarda i messaggi  
Non conosco il meccanismo fisico di interazione preciso, ma nella PET interessa anche misurare l'energia dei gamma per distinguere i fotoni a 511 KeV (e quindi buoni) dallo scatter, che hanno energia via via inferiore, quanto maggiore è l'angolo di scattering.  
Il meccanismo fisico di interazione radiazione-materia comprende 3 modi di interazione  
1- effetto fotoelettrico/evento di fotopicco: assorbe tutta l'energia del gamma trasferendola all'elettrone, ed è l'unico modo per rivelare la sua energia. Se un gamma non esegue un evento di fotopicco significa che è sfuggito. Gamma ad alta energia hanno BASSISSIMA probabilità di eventi di fotopicco.  
2- effetto Compton: il fotone viene diffuso ("scatterato" in gergo poco italiano)  
3- produzione di coppie: quando ha energia > di 1 MeV il fotone interagisce direttamente col nucleo e produce una coppia elettrone-prositrone, l'elettrone viene assorbito dal materiale, il positrone si annichila e genera due fotoni da 512keV (massa dell'elettrone e del positrone annichilati) a direzione diammetralmente opposte.

Quest'ultimo processo di annichilamento viene utilizzato anche per la PET (però col positrone che solitamente proviene dal decadimento beta), e quindi vengono emessi due gamma con direzione opposte.

L'energia del Gamma è una caratteristica in più, ma non è necessaria, il fatto che siano assorbiti in coincidenza da due rivelatori diammetralmente opposti generalmente è già abbastanza (per rivelatori a bassa radioattività interna), senza contare che ci sono dei constrain piuttosto precisi sull'effetto compton che permettono statisticamente di scartare eventi a seconda dell'energia (anche parziale).

Non è necessario avere interazioni di fotopicco all'interno del materiale, anche se preferibile.

Infatti dal paper da te linkato: "The gamma-ray detection efficiency is measured as the fraction of annihilation photons  
that deposit at least 50 keV in one crystal layer."

Cioè l'efficienza del 70% è relativa a quelli che interagiscono in praticamente qualsiasi modo (quindi anche per effetto compton) non a quelli completamente assorbiti.

Quote:  
Originariamente inviato da bjt2 Guarda i messaggi  
Per misurare l'energia si sfrutta il fatto che il numero di fotoni di luce emessi nel lampo dal cristallo è proporziorzionale all'energia del fotone incidente. I migliori cristalli (mi pare i LYSO) hanno 40.000 fotoni per MeV del fotone incidente. Quindi si contano i fotoni e si ha una stima dell'energia del fotone incidente. Se è troppo bassa, allora era un fotone dovuto a scatter e va scartato. Oltre ai PMT (tubi fotomoltiplicatori) recentemente sono stati sviluppati dei sensori a stato solido con diodi a valanga, chiamati Geiger Mode APD, che contano i fotoni dando un segnale proporzionale ai fotoni contati (quindi una integrazione) e vanno resettati a ogni lettura. Il valore di conteggio è linearmente correlato (con coefficiente dato dal cristallo scintillatore in uso) alla tensione misurata.  
Il metodo di emissione fotoni dipende dal materiale.  
E quindi diventa difficile da spiegare se non hai nozioni abbastanza precise in fisica della materia.  
Fondamentalmente il gamma, quando interagisce, cede la sua energia agli elettroni del sistema. Gli elettroni, ionizzati, schizzano lontano dal loro nucleo e formano una traccia di interazione (in quanto particelle cariche la probabilità di interazione è altissima) eccitando tutti gli altri elettroni con cui vengono in contatto che a sua volta vengono ionizzati e creano tracce di secondo, terzo...etc... ordine (queste tracce vengono a volte riferite come "raggi delta").  
Nei rivelatori a stato solido (silicio e germanio, ma non APD, proprio i rivelatori) questi elettroni vengono sottoposti a una ddp e direttamente collezionati e contati.

Negli scintillatori invece fondamentalmente abbiamo una serie di atomi ionizzati e nello stato eccitato.  
Questi atomi decadono emettendo fotoni tipici delle loro eccitazioni prettamente "atomiche" quindi fotoni di luce UV-Vis.  
La parte difficile tecnicamente risiede nel costruire rivelatori che abbiano bande di eccitazione diverse dalle bande di decadimento, quindi che emettano luce che non venga riassorbita.  
Alla fine il numero di fotoni emessi è direttamente proporzionale (al primo ordine, e se il rivelatore è buono) all'energia del gamma. Quanti più fotoni emettono a parità di energia di interazione originaria, tanto più il rivelatore avrà, potenzialmente, un'alta risoluzione energetica per motivi prettamente statistici.

I fotoni vengono infine raccolti con diversi sistemi che hai citato e il segnale analizzato.

Quote:  
Originariamente inviato da bjt2 Guarda i messaggi  
Ci sono tantissime review gratuite su pubmed sull'argomento... Metti il filtro free full text e buona lettura!  
Essendo un ricercatore e lavorando in università ho la fortuna di non necessitare del filtro free. Se qualcuno deve prepararsi all'esame e ha bisogno di qualche articolo basta chieda via PM.  
\___\___\___\___\_____