---
title: Ph.Novità
author: Amministrazione
type: post
date: 2015-10-27T14:18:53+00:00
url: /blog/2015/10/27/ph-novita/
nkweb_code_in_head:
  - default
nkweb_Use_Custom_js:
  - default
nkweb_Use_Custom_Values:
  - default
nkweb_Use_Custom:
  - 'false'
categories:
  - Ph.Me

---
Ph.Me compie oggi 6 anni e, in occasione dell'anniversario, presentiamo un nuovo format del blog. Già da qualche tempo campeggia il nuovo logo e il nuovo slogan. All'interno del nuovo formato minimalista, partito come Photo, Physics e Me, a ridosso dell'inizio del mio dottorato, si è col tempo evoluto a qualcosa di più di un blog fisico-tecnico-tecnologico con un pizzico di arte e fatti miei.

<!--more-->Con 99 articoli all'attivo, con alcuni bellissimi contributi ospiti, e decine di migliaia di visite, la vocazione tecnologica rimane la più apprezzata dai lettori ma è giunto il momento per svoltare verso qualcosa di diverso.

Ph.Me si orienterà più verso un _Philosophy, Physics_ e _Media_ cercando di posizionarsi in quella convergenza di argomenti necessaria per interpretare la complicata realtà odierna.

Aaron Allegra e Chiara Vignati (in rigoroso ordine alfabetico), già apprezzatissimi contribuenti occasionali del blog, condivideranno una presenza stabile discutendo principalmente di Filosofia e Media, rispettivamente.

**Chiara** inizierà subito dopo l'articolo 100 con un'analisi del tema mediatico della povertà. Una concisa rubrica verrà periodicamente,arricchita da analisi di report sulla povertà nel mondo occidentale, da parte dei grandi media internazionali. In seguito, saranno pubblicati ulteriori approfondimenti e riflessioni sul mondo dei media (e anche della società più in generale). Per analizzare approfonditamente una società, non si può trascurare il 'Quarto Potere'.

> <p style="text-align: center">
>   <em>Io darò agli abitanti di questa città un quotidiano che pubblicherà tutte le notizie importanti con onestà… lo darò anche al pubblico un giornale pronto a combattere a tutela dei loro diritti di cittadini e di esseri umani". </em><br /> <em>Firmato Charles Foster Kane.</em>
> </p>

**Aaron**, laureato in Lettere Moderne e prossimo alla laurea magistrale in Scienze Filosofiche, si occupa di Filosofia della Mente e della Natura, di Filosofia della Scienza, di Ontologia e di Logica. Nell'ultimo periodo ha approfondito questioni epistemologiche come il delicato rapporto tra dimostrabilità, razionalità, credenze e fedi, nonché tematiche e problemi di bioetica particolarmente attuali come quelli concernenti il post-umano. Quindi aspettatevi qualcosa di estremamente sugoso a breve, e se da buon palermitano non "delivera rapido" (come si dice a Milano) punzecchiatelo per bene.

Io, **Andrea**, ho avuto un periodo molto indaffarato, sono diventato un Newton Fellow della Royal Society e a Marzo inizierò a lavorare in Inghilterra, nel frattempo è stata pubblicata [l'ultima fatica][1], [anche se purtroppo non su PRL][2]. Di conseguenza sto viaggiando molto, facendo tante presentazioni e preparandomi per iniziare su un progetto nuovo e, questa volta, tutto mio. Però, vi ho preparato uno <span style="text-decoration: underline"><strong>speciale articolo 100</strong> </span>che pubblicherò al mio compleanno, il primo Novembre!

 [1]: http://www.phme.it/blog/2015/04/22/update-danza-di-nucleoni-e-ultima-fatica/
 [2]: https://journals.aps.org/prc/abstract/10.1103/PhysRevC.92.031304