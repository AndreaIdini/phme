---
title: Magnificando
author: Andrea Idini
type: post
date: -001-11-30T00:00:00+00:00
draft: true
url: /?p=263
categories:
  - Ph.oto
tags:
  - Tecnica

---
Come scritto nel [primo post in Ph.oto][1] è mia intenzione approfondire questioni anche un po' tecniche relative alla fotografia. Cercherò in qualche articolo di introdurre concetti fisici che vedo sconosciuti in un gran numero (se non nella quasi totalità) di fotografi miei conoscenti perchè svincolati dalla pratica fotografica quotidiana che tuttavia sono un modo maggiormente diretto di capire i fenomeni fondamento del linguaggio fotografico. Un concetto che sfugge a molti fotografi, specialmente dell'era digitale (che invece probabilmente ne avrebbero più bisogno), è il poco pubblicizzato concetto di "magnificazione".

Esistono diverse definizioni di magnificazione, ma tendenzialmente servono ad indicare quanto un'immagine viene ingrandita rispetto al soggetto inquadrato, nello specifico ne esistono principalmente due: la magnificazione angolare che indica quanto viene ingrandito l'arco di visione che copre un oggetto, e la magnificazione longitudinale che invece misura quanto viene ingrandita l'immagine sul piano focale rispetto all'oggetto ripreso.

La prima è molto importante, ad esempio, nei telescopi, anche se come vedremo è una caratteristica che coinvolge anche le macchine fotografiche: due stelle che a occhio nudo sono praticamente indistinguibili perchè separate da un centesimo di grado nella visione ad occhio nudo (la minima risoluzione angolare di un occhio sano è intorno al cinquantesimo di grado), con un telescopio 100x (mediocre) possono venire distinte senza sforzo poichè separate di un intero grado.

Le seconda invece è fondamentale per capire come un sistema di lenti focalizza un'immagine su un piano, che successivamente può venire registrata da un sensore od una pellicola come in una macchina fotografica.

 [1]: http://www.phme.it/2009/10/ph-oto-e-tecnica/