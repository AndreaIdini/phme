---
title: 'Ph.Marzo: la novità del mese'
author: Andrea Idini
type: post
date: 2010-03-15T16:18:10+00:00
url: /blog/2010/03/15/ph-marzo-la-novita-del-mese/
categories:
  - Ph.Me
tags:
  - Forum
  - Iniziare
  - Web

---
Ph.Me mantiene le promesse e offre una novità anche per questo mese pazzerello (Marzo pazzerello, non studiavate le filastrocche?).

Grazie all'aiuto di Lorenzo/Novocaine/Icchan (sempre la stessa persona, solo che non ha un semplice sdoppiamento della personalità ma triplica!) siamo riusciti a portare **Ph.Forum** su una nuova piattaforma. Il layout è ora personalizzato e l'integrazione fra forum e blog è totale: ogni articolo sul blog produrrà un thread sul forum e ogni commento a quel thread sarà visualizzato in calce all'articolo sul blog, così da poter avere la libertà di commentare su un forum e la praticità di consultazione di un blog!

A grande richiesta (anche se attualmente è un periodo un po' di stanca) ho anche aggiunto nuove sezioni ampliando gli spazi per discutere delle vostre passioni sportive, dell'attualità e della politica.

Quindi rinnovo ora più che mai l'invito a tutti i lettori del blog ad iscriversi sul forum, per poter commentare e partecipare alla community di Ph.Me, su **Ph.Forum**!